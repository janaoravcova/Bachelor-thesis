##[link](about)
## <a name="about"></a>Vítajte

Nachádzate sa na stránke venovanej mojej bakalárskej práci.

### Názov

Softvérová podpora vyučovania matematiky Hejného metódou - prostredie Siete telies

### Vedúci
RNDr. Peter Borovanský, PhD

### Konzultant
RNDr. Dagmar Môťovská, PhD


### Anotácia

Aplikácie sa opierajú o didaktickú kvalitu vyučovania matematiky Hejného
metódou, zadania úloh budú vyberané z učebníc matematiky Hejný, M.,
Jirotková, D., Slezáková, J., Bomerová, E., Michnová, J.: MATEMATIKA
1.-5., učebnice pro základní školy, Fraus, 2007-2011. Samotné matematické
prostredia z týchto učebníc poskytujú gradáciu, flexibilitu a počítajú
s interaktivitou, čo sa týka stvárnenia učebnej látky, úloh na riešenie,
aj stratégií riešenia. Tieto vlastnosti prostredí treba využiť a preniesť
do navrhovaného softvéru. Navrhovaný softvér ponúkne jednotlivým žiakom
dostatočné množstvo úloh na jednotlivých úrovniach, podľa ich individuálnych
potrieb, čím bude prínosom pre vyučovanie Hejného metódou. Zároveň treba
zabezpečiť technickú kvalitu softvéru, kvalitu grafiky, používateľský komfort,
prehľadnosť, spoľahlivosť a rýchlosť.

### Cieľ
Cieľom práce je vytvoriť mobilnú aplikáciu (pre tablet) na tému zvoleného
prostredia Hejného matematiky (HM). Aplikácia pre prvý stupeň ZŠ
musí spĺňať zásady tvorby didaktického softvéru. Aplikácia musí byť
testovaná na skupine žiakov, a následne upravená podľa zistených potrieb
a event. nedostatkov. Zvolené prostredie HM pokrýva viacero typovo
odlišných gradujúcich úloh/úrovní zodpovedajúcich konceptom, ktoré žiaci
na danej úrovni objavujú. Aplikácia precvičuje každú úlohu/úroveň na sade
predvolených a generovaných zadaní. Až po jej zvládnutí môže žiak pokročiť
do ďalšej úrovne. Žiak má možnosť vytvoriť vlastné zadanie v rámci
každej úlohy/úrovne. Pri návrhu nového zadania (ako aj pri jeho riešení)
aplikácia indikuje počet existujúcich/zostávajúcich riešení daného zadania.
Generátor zadaní musí generovať zadania s rozumným počtom existujúcich
riešení. Aplikácia si ukladá výsledky práce žiaka, ponúka možnosť priebežnej
kontroly a prehľad hodnotenia úspešnosti. Prvé testovanie s deťmi v triede sa
predpokladá v apríli, druhé testovanie v triede sa predpokladá v júni.

